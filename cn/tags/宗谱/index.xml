<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>宗谱 on A Hugo website</title>
    <link>/tags/%E5%AE%97%E8%B0%B1/</link>
    <description>Recent content in 宗谱 on A Hugo website</description>
    <generator>Hugo -- gohugo.io</generator>
    <language>en-US</language>
    <lastBuildDate>Sun, 06 Mar 2011 19:20:18 +0000</lastBuildDate>
    <atom:link href="/tags/%E5%AE%97%E8%B0%B1/index.xml" rel="self" type="application/rss+xml" />
    <item>
      <title>胡氏宗谱序</title>
      <link>/2011/03/06/%E8%83%A1%E6%B0%8F%E5%AE%97%E8%B0%B1%E5%BA%8F/</link>
      <pubDate>Sun, 06 Mar 2011 19:20:18 +0000</pubDate>
      <guid>/2011/03/06/%E8%83%A1%E6%B0%8F%E5%AE%97%E8%B0%B1%E5%BA%8F/</guid>
      <description>/*翻出的这篇东西，是2001年，高中毕业那个暑假，为我们胡家重修族谱做的序。刚挑几句话google一下，还真是自个写的，就想感慨一下灵感只属于少年。当时是各地12个胡家村一起动员重修的族谱，我高中毕业，大概也算是一个秀才。
今年没有回家过年。父母要了虎头和虎妈的数字信息，把他们的名字也添进这部族谱里。
现在看这篇习作，文章的层次还行，语言有些生硬，拼凑的痕迹很浓；立意方面，想推陈出新，不过情绪都笼罩在文言里，有摇头晃脑才子佳人般的东西。
有空可以再写一个批注版。
*/
————————————————————–
胡氏宗谱序昔所谓谱牒，皆言犹一国之史，盖止于信而已。若夫考订伪舛，正其讹缺，掇拾于煨烬之余，寻访于长老之言，事必有据，词无溢美，流风所布，鉴往知来，家之谱犹国之史，信夫！
然从来国史，皆为帝王将相作，至若芸芸众生，耕者征客，贩夫走卒，引车卖浆者流，无一字为记，无一名可传，其间耕读传家，说礼敦诗，风化教导，昭昭然如星月而湮于尘者，多矣。于今思之，犹以为憾。
夫民，国之本也。民之所向，国之所昌，祚之所承也。夫谱，书万人于一册，留英名于百世，正本清源，诚百姓之史也。又集千民于一宗，俾纷杂于一端，因流溯源，由本达枝，定序正名，莫不精当。岂不闻姓者生也，以此为祖，令之相生，揽一卷而知本，孝悌之心至矣；族者属也，其子孙共相连属，知所以同出，睦邻之意生矣。由此发端，所以禁为非，绝左道，启文明，清血缘，正婚姻，传礼仪，齐部族，立国家，谱之为用大矣！
若胡氏，其渊源也远。胡曹作衣，《吕览》所存，不知其可。吾族叙祖，必称胡公满。满公一名妫满，父虞阏父为周陶正，有虞氏舜之苗裔也。封于陈，谥曰胡，子孙因以为姓。《逸周书·谥法解》言：“保民耆艾曰胡，弥年寿考曰胡。”人乐其寿也。
其后胡氏绵延，星分各邑，名人辈出，史不绝书，若安定胡氏，华林胡氏，金紫胡氏，尚书胡氏，武安胡氏，皆擅一时之盛。硕儒魁彦，鹭武迭出，鸣道德，显文章，著令书，登台荐省，名播青史，望风怀想，能不依依？
又有赐进士第拜户部尚书名仲庭者，避唐季乱，由上元县乌衣巷口，迁饶之余干杨桥。宋时迁乐平新进乡万松山，时号中兴，名以胡坊传，即今复修谱之十二村之祖也。当是时，朝廷推其贤，士大夫从其游，天下慕其家法，蔚为一代观望。
接前修之绪，为后来之唱。吾知谱例，以欧、苏为高，大抵略远，简疏，阙疑，详信。观历代谱序，囿于时者多矣，若夫三纲五常，贵贱尊卑，重男轻女，皆一时之弊。子曰名不正则言不顺，言不顺则事不成，事不成则礼乐不兴，正名分，定次序，谱之所存。然父父子子，上慈下孝，翕然和乐，纲者，统制也，父为子纲，不亦陋夫？其余亦如此。钟鸣鼎食，簪缨冠带，固一代之骄；务本为耕，厚道持家，勤于国赋，称善乡里，虽贫亦有可道者，为力不同也，按分贵贱高下，不啻短视。又女子亦天之所钟，胡氏历代，不凡巾帼。若晋之胡芳，争樗晋武，有将种之誉，风范垂世，不让须眉。今世道为新，虽依夫道统，亦当有所鼎革，以契日新之义。
予不敏，以晚生举序，献芹大方，惟惶惟恐。诗云：无忝尔祖，可不懋哉！三稿成，是为序。
胡氏第45代孙胡江堂 撰
2001-08-21</description>
    </item>
  </channel>
</rss>
