<!DOCTYPE html>
<html lang="en-us">
  <head>
    <meta charset="utf-8">
<meta name="viewport" content="width=device-width, initial-scale=1.0">
<meta name="generator" content="Hugo 0.18.1" />


<title>稼轩词（1） - Jiangtang Hu | 胡江堂</title>
<meta property="og:title" content="稼轩词（1） - Jiangtang Hu | 胡江堂">



  







<link rel="stylesheet" href="../../../../css/fonts.css" media="all">
<link rel="stylesheet" href="../../../../css/main.css" media="all">



  </head>
  <body>
    <div class="wrapper">
      <header class="header">
        <nav class="nav">
  <a href="../../../../" class="nav-logo">
    <img src="../../../../images/logo.png"
         width="50"
         height="50"
         alt="Logo">
  </a>

  <ul class="nav-links">
    
    <li><a href="../../../../about/">About</a></li>
    
    <li><a href="https://github.com/jiangtang">GitHub</a></li>
    
    <li><a href="https://twitter.com/JiangtangHu">Twitter</a></li>
    
  </ul>
</nav>

      </header>


<main class="content" role="main">

  <article class="article">
    
    <span class="article-duration">1 min read</span>
    

    <h1 class="article-title">稼轩词（1）</h1>

    
    <span class="article-date">2009/11/11</span>
    

    <div class="article-content">
      <p>早上在书橱里盯好久，最终卷一册《辛弃疾词选》（朱德才选注，人民文学，1998）出门，大概过冬了，偶有些慷慨纵横激昂排宕的情绪需要抒发。来回地铁里，整出最想大声念出来的稼轩词8首。</p>

<table border="0" cellspacing="0" cellpadding="2" width="447">
  <tr>
    <td valign="top" width="220">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 贺新郎
      </p>
      
      <p>
        老大那堪说。
      </p>
      
      <p>
        似而今、元龙臭味，孟公瓜葛。
      </p>
      
      <p>
        我病君来高歌饮，惊散楼头飞雪。
      </p>
      
      <p>
        笑富贵千钧如发。
      </p>
      
      <p>
        硬语盘空谁来听？
      </p>
      
      <p>
        记当时、只有西窗月。
      </p>
      
      <p>
        重进酒，换鸣瑟。
      </p>
    </td>
    
    <td valign="top" width="225">
      <p>
        &#160;
      </p>
      
      <p>
        事无两事人心别。
      </p>
      
      <p>
        问渠侬、神州毕竟，几番离合？
      </p>
      
      <p>
        汗血盐车无人顾，千里空收骏骨。
      </p>
      
      <p>
        正目断、关河路绝。
      </p>
      
      <p>
        我最怜君中宵舞，道“
      </p>
      
      <p>
        男人、到死心如铁。
      </p>
      
      <p>
        看试手，补天裂”。&#160;&#160;&#160;
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="487">
  <tr>
    <td valign="top" width="242">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 贺新郎
      </p>
      
      <p>
        甚矣吾衰矣。
      </p>
      
      <p>
        恨平生、交游零落，只今余几！
      </p>
      
      <p>
        白发空垂三千丈，一笑人间万事。
      </p>
      
      <p>
        问何物、能令公喜？
      </p>
      
      <p>
        我见青山多妩媚，料青山、见我应如是。
      </p>
      
      <p>
        情与貌，略相似。
      </p>
    </td>
    
    <td valign="top" width="243">
      <p>
        &#160;
      </p>
      
      <p>
        一尊搔首东窗里。
      </p>
      
      <p>
        想渊明、停云诗就，此时风味。
      </p>
      
      <p>
        江左沉酣求名者，岂识浊醪妙理。
      </p>
      
      <p>
        回首叫、云飞风起。
      </p>
      
      <p>
        不恨古人吾不见，恨古人、不见吾狂耳。
      </p>
      
      <p>
        知我者，二三子。
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="496">
  <tr>
    <td valign="top" width="267">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 水龙吟
      </p>
      
      <p>
        举头西北浮云，倚天万里须长剑。
      </p>
      
      <p>
        人言此地，夜深长见，斗牛光焰。
      </p>
      
      <p>
        我觉山高，潭空水冷，月明星淡。
      </p>
      
      <p>
        待燃犀下看，凭栏却怕，风雷怒，鱼龙惨。
      </p>
    </td>
    
    <td valign="top" width="227">
      <p>
        &#160;
      </p>
      
      <p>
        峡束苍江对起，过危楼、欲飞还敛。
      </p>
      
      <p>
        元龙老矣，不妨高卧，冰壶凉簟。
      </p>
      
      <p>
        千古兴亡，百年悲笑，一时登览。
      </p>
      
      <p>
        问何人又卸，片帆沙岸，系斜阳缆。
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="500">
  <tr>
    <td valign="top" width="270">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 水龙吟
      </p>
      
      <p>
        楚天千里清秋，水随天去秋无际。
      </p>
      
      <p>
        遥岑远目， 献愁供恨，玉簪螺髻。
      </p>
      
      <p>
        落日楼头，断鸿声里， 江南游子。
      </p>
      
      <p>
        把吴钩看了， 栏干拍遍， 无人会、登临意。
      </p>
    </td>
    
    <td valign="top" width="228">
      <p>
        &#160;
      </p>
      
      <p>
        休说鲈鱼堪脍， 尽西风、季鹰归未？
      </p>
      
      <p>
        求田问舍， 怕应羞见， 刘郎才气。
      </p>
      
      <p>
        可惜流年， 忧愁风雨， 树犹如此！
      </p>
      
      <p>
        倩何人唤取， 红巾翠袖，揾英雄泪！
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="539">
  <tr>
    <td valign="top" width="276">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 念奴娇
      </p>
      
      <p>
        近来何处，有吾愁， 何处还知吾乐。
      </p>
      
      <p>
        一点凄凉千古意， 独倚西风寥廓。
      </p>
      
      <p>
        并竹寻泉， 和云种树， 唤做真闲客。
      </p>
      
      <p>
        此心闲处， 未应长藉邱壑。
      </p>
    </td>
    
    <td valign="top" width="261">
      <p>
        &#160;
      </p>
      
      <p>
        休说往事皆非， 而今云是， 且把清尊酌。
      </p>
      
      <p>
        醉里不知谁是我， 非月非云非鹤。
      </p>
      
      <p>
        露冷风高， 松梢桂子， 醉了还醒却。
      </p>
      
      <p>
        北窗高卧， 莫教啼鸟惊著。
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="590">
  <tr>
    <td valign="top" width="289">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 沁园春
      </p>
      
      <p>
        三径初成，鹤怨猿惊，稼轩未来。
      </p>
      
      <p>
        甚云山自许，平生意气；衣冠人笑，抵死尘埃。
      </p>
      
      <p>
        意倦须还，身闲贵早，岂为莼羹鲈鲙哉？
      </p>
      
      <p>
        秋江上，看惊弦雁避，骇浪船回。
      </p>
    </td>
    
    <td valign="top" width="299">
      <p>
        &#160;
      </p>
      
      <p>
        东冈更葺茅斋，好都把轩窗临水开。
      </p>
      
      <p>
        要小舟行钓，先应种柳；疏篱护竹，莫碍观梅。
      </p>
      
      <p>
        秋菊堪餐，春兰可佩，留待先生手自栽。
      </p>
      
      <p>
        沉吟久，怕君恩未许，此意徘徊。
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="557">
  <tr>
    <td valign="top" width="278">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 水调歌头
      </p>
      
      <p>
        带湖吾甚爱，千丈翠奁开。
      </p>
      
      <p>
        先生杖屦无事，一日走千回。
      </p>
      
      <p>
        凡我同盟鸥鹭，今日既盟之后，来往莫相猜。
      </p>
      
      <p>
        白鹤在何处？尝试与偕来。
      </p>
    </td>
    
    <td valign="top" width="277">
      <p>
        &#160;
      </p>
      
      <p>
        破青萍，排翠藻，立苍苔。
      </p>
      
      <p>
        窥鱼笑汝痴计，不解举吾怀。
      </p>
      
      <p>
        废沼荒丘畴昔，明月清风此夜，人世几欢哀？
      </p>
      
      <p>
        东岸绿阴少，杨柳更须栽。
      </p>
    </td>
  </tr>
</table>

<p>&#160;</p>

<table border="0" cellspacing="0" cellpadding="2" width="513">
  <tr>
    <td valign="top" width="270">
      <p>
        &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; 永遇乐
      </p>
      
      <p>
        千古江山，英雄无觅、孙仲谋处。
      </p>
      
      <p>
        舞榭歌台，风流总被、雨打风吹去。
      </p>
      
      <p>
        斜阳草树，寻常巷陌，人道寄奴曾住。
      </p>
      
      <p>
        想当年，金戈铁马，气吞万里如虎。
      </p>
    </td>
    
    <td valign="top" width="241">
      <p>
        &#160;
      </p>
      
      <p>
        元嘉草草，封狼居胥，赢得仓皇北顾。
      </p>
      
      <p>
        四十三年，望中犹记、烽火扬州路。
      </p>
      
      <p>
        可堪回首，佛狸祠下，一片神鸦社鼓！
      </p>
      
      <p>
        凭谁问，廉颇老矣，尚能饭否？
      </p>
    </td>
  </tr>
</table>

    </div>
  </article>

  


</main>

      <footer class="footer">
        <ul class="footer-links">
          <li>
            <a href="../../../../index.xml" type="application/rss+xml" target="_blank">RSS feed</a>
          </li>
          <li>
            <a href="https://gohugo.io/" class="footer-links-kudos">Made with <img src="../../../../images/hugo-logo.png" width="22" height="22"></a>
          </li>
        </ul>
      </footer>

    </div>
    

    

    
  </body>
</html>

